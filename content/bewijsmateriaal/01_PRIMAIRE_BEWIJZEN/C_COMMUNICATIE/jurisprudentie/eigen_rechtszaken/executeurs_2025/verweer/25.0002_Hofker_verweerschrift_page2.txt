123

contact geweest tussen erflaatster en Ilonka, waardoor Ilonka onmogelijk kan oordelen over de
(mentale) gesteldheid van haar moeder in die periode. De personen die met erflaatster in contact waren
kunnen dat daarentegen wel.

Op geen enkele manier heeft Ilonka ook maar aannemelijk gemaakt dat erflaatster op 3 januari 2024
niet voldoende wilsbekwaam was om haar testament te wijzigen. Dat is ook logisch, aangezien
erflaatster dat wel was. Dat daar geen twijfel over bestond op 3 januari 2024 blijkt ook wel uit het feit
dat notaris mr. Jabri de akte heeft gepasseerd zonder nader medisch onderzoek te vereisen.

Een andere factor die Ilonka opwerpt is dat het testament van 3 januari 2024 na bedrog of oneigenlijke
druk door Herbrand tot stand is gekomen (hieronder zal nog nader op deze aantijgingen worden
ingegaan). Het gesprek tussen erflaatster en mr. Jabri heeft echter in beslotenheid plaatsgevonden. De
gewenste inhoud van het testament is zonder directe beïnvloeding van andere personen door
erflaatster aan de notaris kenbaar gemaakt. Indien er sprake was geweest van druk of een ‘spagaat’
zoals door Ilonka gesteld, dan had erflaatster alle mogelijkheden om die kenbaar te maken bij mr. Jabri.
Dit is niet gedaan omdat daar geen sprake van was.

Voor de volledigheid wordt ook verwezen naar de periode waarin erflaatster onder bewind stond, de
zittingen met kantonrechter mr. Crouwel die tot de bewindvoering hebben geleid, en de zitting met
kantonrechter mr. Van der Streek die met erflaatster is gehouden in het kader van de klacht tegen de
bewindvoerder. Op geen enkel moment heeft ter discussie gestaan of erflaatster wilsbekwaam was.
Sterker nog, in de bijlage als proces-verbaal bij de beschikking van 23 oktober 2023 staat zelfs
opgenomen dat, tijdens de zitting gehouden op 17 oktober “alle partijen zijn van oordeel dat
rechthebbende nog goed in staat is om mee te denken over de manier waarop haar financiën worden
beheerd”:

Alle partijen zijn van oordeel dat rechthebbende nog goed in staat is om mee te denken over
de manier waarop haar financiën worden beheerd. Daarom heeft de kantonrechter ter zitting
aangegeven dat zij met de griffier op bezoek gaat bij rechthebbende om van haar te horen
hoe zij tegen de situatie aankijkt. De kantonrechter heeft aangegeven dat ze aan alle partijen
zou laten weten wat er uit het gesprek naar voren is gekomen. ä En

Tevens werd op 19 oktober 2023 door mevrouw Braad, junior gerechtsjurist, namens de kantonrechter
aan alle kinderen (dus ook aan Ilonka) bevestigd dat “(…) uw moeder nog goed weet wat ze wil en dat is
de kantonrechter ook duidelijk geworden in het gesprek”. Deze e-mail wordt overlegd als Bijlage 2 en de
bewuste passage werd gearceerd.

Op geen enkele manier maakt Ilonka inzichtelijk wat er volgens haar gebeurd is met betrekking tot de
wilsbekwaamheid van erflaatster in de periode van 17 oktober 2023 tot en met 3 januari 2024 — slechts
2,5 maand dus — waardoor het op die laatgenoemde datum niet meer mogelijk was voor erflaatster om
haar testament te wijzigen. Wineke en Herbrand kunnen niet anders vermoeden dan dat Ilonka handelt
uit rancune vanwege de financiële impact van het nieuwe testament.

De bedoelde beschikking en bijlage van 23 oktober 2023 zijn bij het verzoekschrift reeds ingebracht als
productie 13.
