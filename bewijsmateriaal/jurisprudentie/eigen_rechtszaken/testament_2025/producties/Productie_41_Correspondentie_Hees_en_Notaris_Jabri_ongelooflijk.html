<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml">
<head>
<title></title>
<meta name="Producer" content="GPL Ghostscript 10.02.1"/>
<meta name="CreationDate" content="2025-07-13T20:30:30+02"/>
<meta name="ModDate" content="2025-07-13T20:30:30+02"/>
</head>
<body>
<pre>
VAN DRIEL-HOFKER / NLS A.P. SPAAN

PRODUCTIE 41

Jabri Notariaat
T.a.v. mr. R. Jabri
Soestdijkerstraatweg 8
1213 XA HILVERSUM

HEES & VAN HOOF
ADVOCATEN EN MEDIATORS
FAMILIE ENEDFPECMT

Uitsluitend per e-mail:
info(a)jabri. nl

Laren, 7 januari 2025
Onze referentie: MH/20240064

Betreft: Driel, van-Hofker - NLS A.P. Spaan 20240064

mr. M.G. Hees
Advocaat | Register Estate
Planner
Stationsweg 2
1251 KC Laren
KvK nr. 95105514
T: +31 (0)6 11 44 19 98
E: m.hees@heesvanhoof.nl

Geachte heer Jabri,
Namens cliënte, mevrouw Ilona Gizella Van Driel-Hofker, bericht u als volgt.
Op 27 november jl. is overleden de moeder van cliënte, mevrouw Antoinette Petronella
Spaan, geboren te 's-Gravenhage op 9 juli 1925, hierna te noemen: "erflaatster".

Tot grote schrik van cliënte is gebleken dat erflaatster op 3 januari 2024 op 98-jarige leeftijd,
wonende in een verpleeghuis terwijl haar vermogen onder beschermingsbewind stond, haar
testament drastisch heeft gewijzigd ten overstaan van u. Ik zeg "drastisch" omdat erflaatster
daarin (i) cliënte als erfgenaam heeft uitgesloten en (ii) een eerder opgenomen geldlegaat ten
behoeve van cliënte heeft geschrapt.

Cliënte heeft goede gronden om in twijfel te trekken dat erflaatster wilsbekwaam was om haar
testament te wijzigen zoals zij heeft gedaan, en ook dat zij afdoende in staat was haar vrije
oordeel te vormen. Reden waarom, in het kader van het verdere onderzoek door cliënte hiernaar,
zij aanleiding ziet om u aan te schrijven en informatie in te winnen over de wijze van
totstandkoming van het testament voornoemd. Naar vaste tuchtrechtspraak bent u gehouden
zich hierover uit te laten en valt dit niet onder werking van uw geheimhoudingsplicht.
In dat kader legt cliënte u graag concreet de volgende vragen aan u voor:
1. Heeft erflaatster zelf contact met u opgenomen aangaande de voorgenomen wijziging
van haar testament?
a. Zo ja, via welk communicatiemiddel is dit contact gelegd?

b. Zo nee, met wie heeft u in dit kader contact gehad en op welke wijze?
2. Heeft u eerder, vóór dit contactmoment, contact gehad met erflaatster en/of met degene
die namens erflaatster het contact met u heft gelegd?
3. Op welke wijze en per welk communicatiemiddel heeft u input gekregen van erflaatster
over de inhoud van haar te wijzigen testament?
4. Op welke datum of data heeft u erflaatster persoonlijk gezien en gesproken? En op welke
wijze en met wie is daartoe een afspraak gemaakt?
5. Hebben er andere personen erflaatster vergezeld naar haar afspra(a)k(en) met u? Zo ja,
wie? En zijn die personen ook aanwezig geweest bij de bespreking(en) met u?
6. Op welke wijze heeft u zich ervan vergewist dat erflaatster niet onder invloed van (een)
derde(n) handelde en in staat was haar vrije oordeel te vormen?
7. Op welke wijze en per welk communicatiemiddel heeft u de inhoud van het door u
opgestelde testament voorafgaand aan het passeren daarvan met erflaatster besproken?
8. Heeft u onderzoek gedaan naar de wilsbekwaamheid van erflaatster? Zo ja op welke
wijze?
9. Of en zo ja op welke wijze heeft u daarbij het Stappenplan beoordeling wilsbekwaamheid
gevolgd? Zo nee, waarom heeft u daartoe niet de noodzaak gezien? Wilt u bij uw
antwoord betrekken de evident aanwezige algemene indicatoren zoals de hoge leeftijd
van erflaatster, het feit dat haar vermogen onder beschermingsbewind stond en zij dus
haar eigen administratie niet in eigen beheer had, het feit dat erflaatster niet meer
zelfstandig woonde en verbleef in een zorginstelling? En wilt u bij uw antwoord tevens
betrekken de bijzondere indicatoren zoals de ingrijpende afwijking van het eerdere
testament van erflaatster en de relatief korte tijdspanne tot het vorige testament van
erflaatster?
10. Heeft u vooraf een medisch onderzoek naar de wilsbekwaamheid van erflaatster doen
laten uitvoeren?
a. Zo ja, welke vraagstelling heeft u aan de onderzoeker voorgelegd? Wie was de
onderzoeker? Wat was de uitkomst van dat onderzoek?
b. Zo nee, kunt u toelichten waarom u dat onderzoek niet heeft laten verrichten?
11. In hoeverre was u er voorafgaand aan het opstellen en passeren van het testament
bekend mee dat namens erflaatster meerdere notarissen in de omgeving van de laatste
woonplaats van erflaatster, zijn benaderd voor het wijzigen van haar testament?
a. Zo ja, op welke wijze bent u daarmee bekend geraakt? En wat heeft u met deze
informatie gedaan? Heeft dat u aanleiding gegeven om contact te leggen van één

of meer van deze notarissen, al dan niet confraterneel?
b. Heeft u daar naar gevraagd? Zo nee, waarom niet?
12. In hoeverre was u ermee bekend dat het vermogen van erflaatster onder
beschermingsbewind stond?
a. Heeft u het bewindsregister geraadpleegd? Zo nee, waarom niet?
b. Zo ja, heeft u aanleiding gezien om vooraf contact op te nemen met de
bewindvoerder? Zo nee, waarom niet?
13. U heeft het testament gepasseerd in aanwezigheid van getuigen. Wat heeft u doen
besluiten om dit te doen in aanwezigheid van getuigen?
14. Zijn er nog andere , naar uw oordeel relevante zaken die opgemerkt moeten worden over
de wijze van totstandkoming van het testament?

Pagina 2/3

Namens cliënte verneem ik graag binnen 14 dagen na heden uw schriftelijke reactie op deze
vragen?
Met vri ndelijke groet,

mr. M
Advoc

ees
| Register Estate Planner

Pagina 3/3

Marjolein Hees

Aan:
Onderwerp:
Bijlagen:

Marjolein Hees
dinsdag 7 januari 2025 15:25
'info@jabri.nl'
Testament mw. A.P. Spaan [DMS-20240064]
20250107 brief aan mr. Jabri.pdf

Urgentie:

Hoog

Van:
Verzonden:

Geachte heer Jabri,

Ik verwijs naar de bijlage en zie uw reactie daarop graag tegemoet.
Met vriendelijke groet,

Marjolein Hees
Advocaat | Register Estate Planner

Hees & Van Hoof Advocaten en Mediators
Stationsweg 2
1251 KC Laren
KvK nr. 95105514
M: +31 (0) 611441998
E: m.hees@heesvanhoof.nl
I: www.heesvanhoofadvocaten.nl

De informatie verzonden met dit e-mailbericht is uitsluitend bestemd voor de geadresseerde[n] en kan
persoonlijke of vertrouwelijke informatie bevatten, beschermd door een beroepsgeheim. Gebruik van
deze informatie door anderen dan de geadresseerde[n] en gebruik door hen die niet gerechtigd zijn
van deze informatie kennis te nemen, is verboden. Indien u niet de geadresseerde bent of niet
gerechtigd bent tot kennisneming, is openbaarmaking, vermenigvuldiging, verspreiding en/of
verstrekking van deze informatie aan derden niet toegestaan en wordt u verzocht dit bericht terug te
sturen en het origineel te vernietigen.

1

Marjolein Hees
Van:
Verzonden:
Aan:
Onderwerp:

mr R. Jabri | Notaris <notaris@jabri.nl>
woensdag 8 januari 2025 19:07
Marjolein Hees
Re: Testament mw. A.P. Spaan [DMS-20240064]

Categorieën:

Filed

Geachte mevrouw Hees,

Dank voor uw bericht.

Allereerst: spijtig om te vernemen dat uw cliënte is geschrokken van de situatie. Hoewel dat uiteraard vaker het
geval is in dit soort situaties. De testateur of testatrice maakt een onterving c.q. in de legitieme stelling niet altijd,
vóór het overlijden, bekend aan diegene.
Voorts, aan welke tuchtrechtspraak refereert u? Daar ontvang ik gaarne kopieën van, aangezien ik juist zeer recente
jurisprudentie ken die het tegendeel stelt (Hof Amsterdam, september 2024). Ik beroep mij dan ook wel degelijk,
deels, op mijn geheimhoudingsplicht. Sommige vragen van uw cliënte wil en kan ik prima, voor zover mijn
geheimhoudingsplicht dit toestaat, beantwoorden, ook omdat ik mij de emotie in een dergelijk geval kan voorstellen
en daarmee rekening wens te houden. Bovendien denk ik dat die antwoorden u een voldoende beeld zullen bieden
van de wijze waarop en de omstandigheden waaronder het testament tot stand is gekomen. Ten aanzien van de
vragen die onbeantwoord blijven, beroep ik mij, op mijn geheimhoudingsplicht, maar die zijn mijns inziens, gezien
het onderstaande, ook niet relevant.

Beschikt u wel over het laatste testament van de testatrice? Aangezien u spreekt van "cliënte als erfgenaam heeft
uitgesloten”, terwijl dat niet aan de orde is.
Zowel de bespreking als het passeren van de akte heeft bij mij op kantoor plaatsgevonden. Uiteraard mag daar
niemand anders bij aanwezig zijn. Tijdens de bespreking en het passeren ben ik als notaris altijd alleen met diegene
in de kamer. In dit geval was dat niet anders.
De testatrice heeft na de bespreking, waarbij haar wensen door mij zijn genoteerd, en geruime tijd vóór het
passeren, een conceptakte ontvangen met een schriftelijke toelichting. Dit is uiteraard slechts aan haar persoonlijk
verzonden. Naar aanleiding daarvan is zelfs nog contact geweest.

Uiteraard zijn alle recherches verricht, en zo ook bij het centraal curatele- en bewindregister. Daaruit bleek geen
enkele registratie. Zoals u ongetwijfeld bekend, wordt niet ieder bewind ingeschreven in het register. Bovendien, u
ongetwijfeld ook bekend: zelfs als er sprake zou zijn van een bewind, betekent dat niet dat iemand niet in staat is
om een testament te maken. Een onderbewindgestelde mag nog steeds een testament opstellen, mits diegene
wilsbekwaam is.

De testatrice was al jaren lang klant van mijn kantoor, althans van mijn voorgangers. Het is dan ook niet vreemd dat
zij zich tot mijn kantoor wendde, integendeel. Verder is het natuurlijk niet gebruikelijk dat een notaris aan zijn klant
vraagt, of hij al heeft aangeklopt bij andere notarissen.

Uit mijn aantekeningen in het dossier blijkt onomstotelijk dat hetgeen is opgenomen in het testament ook
daadwerkelijk de wil was van mevrouw. Sterker nog: uit mijn aantekeningen blijkt ook waarom mevrouw daarvoor
heeft gekozen. Bovendien kan ik mij die bijeenkomsten nog heel goed herinneren, waarbij mevrouw heel duidelijk
en resoluut was.
Uit mijn aantekeningen blijkt ook dat mevrouw ondanks haar leeftijd, heel helder was alsook overduidelijk in het
bewoorden van haar wensen en de redenen daarvoor, en dat het volgen van het "stappenplan beoordeling
1

wilsbekwaamheid" daarom eigenlijk niet nodig was. Gezien haar leeftijd heb ik daarvoor toch gekozen, juist om
iedere eventuele (toekomstige) twijfel (bij derden) weg te nemen. Die leeftijd was voor mij dan ook de enige reden
om het stappenplan te volgen, de akte geheel voor te lezen (zoals u ook in het testament kunt lezen, is de akte na
volledige voorlezing ondertekend, daar waar beperkte voorlezing gebruikelijk is) en de akte in aanwezigheid van
getuigen te passeren.

Ik vertrouw er op u voldoende te hebben ingelicht en ben tot eventuele nadere telefonische toelichting bereid, zulks
met inachtneming van mijn geheimhoudingsplicht.

Met vriendelijke groet,

Mr Rafique Jabri
Notaris

JABRI
NOTARIAAT
Soestdijkerstraatweg 8 1213 XA Hilversum
Postbus 1658 1200 BR Hilversum
T 035 203 30 11 F 035 203 30 12 W www.jabri.nl
Alle opdrachten worden aanvaard overeenkomstig de door ons gehanteerde algemene voorwaarden, voor zover van deze voorwaarden niet
uitdrukkelijk en schriftelijk is afgeweken. Met het verstrekken van de opdracht verklaart de opdrachtgever zich tevens akkoord met onze
privacyverklaring. Onze algemene voorwaarden en privacyverklaring kunt u vinden op onze website.

Dit bericht is uitsluitend bestemd voor de geadresseerde en kan informatie bevatten die persoonlijk en/of vertrouwelijk is. Deze informatie

mag niet openbaar gemaakt worden. Indien u niet zelf de geadresseerde bent, wordt u erop gewezen dat verdere verspreiding,
openbaarmaking of vermenigvuldiging van dit bericht verboden is. Indien u dit bericht per vergissing hebt ontvangen, verzoek ik u mij zo snel
mogelijk op de hoogte te stellen en het originele bericht en eventuele kopieën ervan, te verwijderen. Dank voor uw medewerking.
De wet WWFT verplicht de notaris om bepaalde transacties te melden. De aansprakelijkheid van de notaris is beperkt tot het bedrag waarover
de beroepsaansprakelijkheidsverzekering in voorkomend geval de notaris aanspraak op uitkering geeft.

All assignments are accepted in accordance with ourgeneral terms and conditions, insofar as these terms and conditions are not expressly
deviated from in writing. By placing the order, the dient also agrees to our privacy statement. Our general terms and conditions and privacy
statement can be found on our website.

This e-mail and any attachment is for authorised use by the intended recipient(s) only. It may contain proprietary material, confidential
Information and/or be subject to legal privilege. It should not be copied, disclosed to, retained or used by, any other party. If you are not an
intended recipiënt then please promptly delete this e-mail and any attachment and all copies and inform the sender. Thank you.

The WWFT obliges the notary to report certain transactions. The liability of the notary is limited to the amount the liability Insurance will pay
out in the case involved.

Van: Marjolein Hees <m.hees@heesvanhoof.nl>
Datum: dinsdag? januari 2025 om 15:25

Aan: Jabri Notariaat <info@jabri.nl>
Onderwerp: Testament mw. A.P. Spaan [DMS-20240064]

Geachte heer Jabri,
Ik verwijs naar de bijlage en zie uw reactie daarop graag tegemoet.
Met vriendelijke groet,

2

Jabri Notariaat
T.a.v. mr. R. Jabri
Soestdijkerstraatweg 8
1213 XA HILVERSUM

HEES & VAN HOOF
ADVOCATEN EN MEDIATORS
FAMILIE- EN EPfPECHT

Uitsluitend per e-mail:
infotai-jabri.nl

Laren, 15 janauri 2024
Onze referentie: MH/2024006

Betreft: Driel, van-Hofker- NLS A.P. Spaan 20240064

mr. M.G. Hees
Advocaat | Register Estate
Planner
Stationsweg 2
1251 KC Laren
KvK nr. 95105514
T: +31 (0)6 11 44 19 98
E: m.hees@heesvanhoof.nl

Geachte heer Jabri,
Uw e-mail van 8 januari jl. besprak ik met cliënte en namens haar bericht ik u als volgt.

Zullen we elkaar niet voor de gek houden? Ik vertrouw u bekend met de tuchtrechtspraak voor
uw beroepsgroep, waaronder doch niet uitsluitend die van het Gerechtshof Amsterdam 28 april
2020 ECLI:NL:GHAMS:2020:1164:
"Het hof overweegt als volgt. Het is vaste rechtspraak van het hof dat in zijn algemeenheid de
geheimhoudingsplicht van een notaris zich niet uitstrekt tot de wijze waarop een notaris te werk
gaat. Voor een notaris is het zeer wel mogelijk om de gang van zaken die geleid heeft tot het
tot stand komen van een akte (in dit geval een akte van volmacht en een akte wijziging
huwelijkse voorwaarden) en de wijze waarop hij zich een oordeel heeft gevormd over de
wilsbekwaamheid van een cliënt uiteen te zetten, zonder zijn geheimhoudingsplicht te schenden
(zie hof Amsterdam 24 augustus 2006, ECLI:NL:GHAMS:2007:AZ8646 en hof Amsterdam 3
januari 2017, ECLI:NL:GHAMS:2017:8). Deze regel geldt niet alleen voor de notaris jegens wie
een tuchtklacht is ingediend, maar ook voor de notaris aan wie zoals hier door iemand die daarbij
een redelijk belang heeft vragen worden gesteld over de gang van zaken rond het tot stand
komen van een akte. Zou dit anders zijn, dan zou een persoon die het bedoelde redelijke belang
heeft gedwongen zijn een klacht in te dienen om de notaris tot spreken te bewegen. Het is aan
de notaris om zich als hij dat nodig acht te beroepen op zijn geheimhoudingsplicht en zo dat
nodig en mogelijk is uit te leggen dat zijn geheimhoudingsplicht hem belet de gestelde vragen
te beantwoorden.

U verwijst, zonder datum en ECLI nummer, naar een uitspraak van het Gerechtshof Amsterdam
uit september 2024. Ik neem aan dat u bedoelt de uitspraak van dit hof van 17 september 2024,
ECLI:NL:GHAMS:2024:2598. Die uitspraak is hier evenwel weinig relevant, nu het niet betreft
een tuchtuitspraak, en de inzet van de procedure een geheel andere was, namelijk een vordering
tot afgifte van een volledig dossier van een notaris.

Gelet op bovenstaande ziet cliënte dan ook alsnog graag concreet antwoord van u tegemoet op
de door haar gestelde vragen.
Daarbij merk ik op dat cliënte inderdaad niet is onterfd, maar dat haar erfdeel is beperkt tot,
kort gezegd, de legitieme portie. Dat is een significante afwijking voor het voorlaatste testament
waarin cliënte een gelijk aandeel als haar broer en zus kreeg, afgezien van verval van een
geldlegaat aan haar in vergelijk tot het voorlaatste testament.

Graag van u vernemend.
Met vriéndelijke groet,

mr. MIG Hees
Advocaa | Register Estate Planner

Pagina 2/2

Marjolein Hees

Bijlagen:

Marjolein Hees
woensdag 15 januari 2025 08:58
mr R. Jabri | Notaris
RE: Testament ruw. A.P. Spaan [DMS-20240064]
20250115 brief aan Jabri.pdf

Urgentie:

Hoog

Van:
Verzonden:
Aan:
Onderwerp:

Geachte heer Jabri,
Ik verwijs naar de bijlage.

Met vriendelijke groet,
Marjolein Hees
Advocaat | Register Estate Planner

Hees & Van Hoof Advocaten en Mediators
Stationsweg 2
1251 KC Laren
KvK nr. 95105514
M: +31 (0) 611441998
E: m.hees@heesvanhoof.nl
I: www.heesvanhoofadvocaten.nl

De informatie verzonden met dit e-mailbericht is uitsluitend bestemd voor de geadresseerde[n] en kan
persoonlijke of vertrouwelijke informatie bevatten, beschermd door een beroepsgeheim. Gebruik van
deze informatie door anderen dan de geadresseerde[n] en gebruik door hen die niet gerechtigd zijn
van deze informatie kennis te nemen, is verboden. Indien u niet de geadresseerde bent of niet
gerechtigd bent tot kennisneming, is openbaarmaking, vermenigvuldiging, verspreiding en/of
verstrekking van deze informatie aan derden niet toegestaan en wordt u verzocht dit bericht terug te
sturen en het origineel te vernietigen.

1

Marjolein Hees
Van:
Verzonden:
Aan:
Onderwerp:

mr R. Jabri | Notaris <notaris@jabri.nl>
woensdag 15 januari 2025 10:05
Marjolein Hees
RE: Testament mw. A.P. Spaan [DMS-20240064]

Categorieën:

Filed

Geachte mevrouw Hees,
Dank voor uw bericht.

De inzet van de betreffende procedure is niet van belang. Het gaat om de conclusie, en die komt volledig overeen
met de uitspraak waar u naar verwijst, namelijk: dat het de notaris toegestaan is om de gang van zaken die geleid
heeft tot het tot stand komen van de betreffende akte en de wijze waarop hij zich een oordeel heeft gevormd over
de wilsbekwaamheid van een cliënt, uit een te zetten, zonder zijn geheimhoudingsplicht te schenden. En voorts: dat
het aan de notaris is om zich, als hij dat nodig acht, te beroepen op zijn geheimhoudingsplicht en uit te leggen dat
die plicht hem belet de gestelde vragen te beantwoorden.

In mijn bericht van 8 januari heb ik, rekening houdende met het vorenstaande, reeds uitgebreid gerespondeerd op
de vragen van uw cliënte over de wijze waarop en de omstandigheden waaronder het testament tot stand is
gekomen, een en ander voor zover mijn geheimhoudingsplicht dat toelaat. Voor het overige heb ik mij beroepen op
de geheimhoudingsplicht. Daaraan heb ik niets toe te voegen. Ook niet na uw bericht van vandaag. Integendeel, dat
bericht bevestigt dat mijn reactie correct en meer dan afdoende was.
Met vriendelijke groet,
Mr Rafique Jabri
Notaris

JABRI
NOTARIAAT
Soestdijkerstraatweg 8 1213 XA Hilversum
Postbus 1658 1200 BR Hilversum
T 035 203 30 11 F 035 203 30 12 W www.jabri.nl
Alle opdrachten worden aanvaard overeenkomstig de door ons gehanteerde algemene voorwaarden, voor zover van deze voorwaarden niet
uitdrukkelijk en schriftelijk is afgeweken. Met het verstrekken van de opdracht verklaart de opdrachtgever zich tevens akkoord met onze
privacyverklaring. Onze algemene voorwaarden en privacyverklaring kunt u vinden op onze website.
Dit bericht is uitsluitend bestemd voor de geadresseerde en kan informatie bevatten die persoonlijk en/of vertrouwelijk is. Deze informatie
mag niet openbaar gemaakt worden. Indien u niet zelf de geadresseerde bent, wordt u erop gewezen dat verdere verspreiding,
openbaarmaking of vermenigvuldiging van dit bericht verboden is. Indien u dit bericht per vergissing hebt ontvangen, verzoek ik u mij zo snel

mogelijk op de hoogte te stellen en het originele bericht en eventuele kopieën ervan, te verwijderen. Dank voor uw medewerking.
De wet WWFT verplicht de notaris om bepaalde transacties te melden. De aansprakelijkheid van de notaris is beperkt tot het bedrag waarover

de beroepsaansprakelijkheidsverzekering in voorkomend geval de notaris aanspraak op uitkering geeft.

1

Marjolein Hees
Van:
Verzonden:
Aan:
Onderwerp:

Marjolein Hees
donderdag 16 januari 2025 11:05
'mr R. Jabri | Notaris'
RE: Testament mw. A.P. Spaan [DMS-20240064]

Geachte heer Jabri,
Uw visie wordt niet gedeeld. Nu u aanhoudend weigert de gevraagde antwoorden te geven acht cliënte
zich vrij om een klacht tegen u in te dienen bij uw beroepsorganisatie. Mocht u zich alsnog bedenken
dan verneem ik graag van u.

Met vriendelijke groet,

Marjolein Hees
Advocaat | Register Estate Planner
Hees &Van Hoof Advocaten en Mediators
Stationsweg 2
1251 KC Laren
KvK nr. 95105514
M: +31 (0) 611441998
E: m.hees@heesvanhoof.nl
I: www.heesvanhoofadvocaten.nl
De informatie verzonden met dit e-mailbericht is uitsluitend bestemd voor de geadresseerdefn] en kan
persoonlijke of vertrouwelijke informatie bevatten, beschermd door een beroepsgeheim. Gebruik van
deze informatie door anderen dan de geadresseerde[n] en gebruik door hen die niet gerechtigd zijn
van deze informatie kennis te nemen, is verboden. Indien u niet de geadresseerde bent of niet
gerechtigd bent tot kennisneming, is openbaarmaking, vermenigvuldiging, verspreiding en/of
verstrekking van deze informatie aan derden niet toegestaan en wordt u verzocht dit bericht terug te
sturen en het origineel te vernietigen.

1

Marjolein Hees
Van:
Verzonden:
Aan:
Onderwerp:
Bijlagen:

mr R. Jabri | Notaris <notaris@jabri.nl>
woensdag 22 januari 2025 14:21
Marjolein Hees
RE: Testament mw. A.P. Spaan [DMS-20240064]
CTR.pdf

Geachte mevrouw Hees,

Dank voor uw bericht.
Spijtig om te vernemen, echter zie ik die klacht met alle vertrouwen tegemoet, voor zover die klacht

überhaupt in behandeling wordt genomen.
Vooropgesteld: ik ben niet weigerachtig, integendeel. Het gros (welgeteld 11 van de 14 vragen) van uw

vragen is uitvoerig beantwoord, en zulks ondanks dat u op geen enkele wijze heeft weten aan te tonen dat

er überhaupt sprake zou kunnen zijn van enige relevante twijfel over de wilsbekwaamheid van erflaatster
bij het passeren van het testament. Met mijn antwoorden heb ik uw cliënte in staat gesteld om een beeld
te vormen van de wijze waarop en de omstandigheden waaronder het testament tot stand is gekomen,
zulks rekening houdende met mijn geheimhoudingsplicht. Een plicht die u blijkbaar miskent. En dat is

kwalijk. Temeer omdat u bekend bent met de jurisprudentie en daar zelfs naar verwijst.
Voorts: op mijn uitnodiging tot telefonisch overleg (zie mijn bericht van 8 januari) bent u niet ingegaan.
Telefonisch overleg blijkt vaak effectiever en praktischer en biedt vaak ook meer perspectief. Dan ook via

deze weg, en zulks uitdrukkelijk in aanvulling op mijn eerdere berichten, die reeds afdoende waren:
bijgaand treft u een uittreksel uit het CTR aan. Zoals u kunt zien was mevrouw reeds sinds 1965 klant van
mijn kantoor en heeft zij vaker haar testament vernieuwd (een klant is simpelweg vrij om, om hem/haar

moverende redenen, het testament aan te passen). Het valt juist op dat het voorgaand testament, waar u

telkens aan refereert (2 september 2022), is gepasseerd bij een andere notaris (Bosse). Bovendien woonde

mevrouw toen ook al (sinds eind 2021), om uw woorden te gebruiken, in een zorginstelling (hoewel dat
niets zegt over de wilsbekwaamheid).

Was u bekend met deze informatie? Indien dat niet het geval was, dan heeft uw cliënte informatie

achtergehouden. Indien u wel bekend was met deze informatie (hetgeen ik aanneem, aangezien het CTR
een openbaar register is), dan is uw brief van 7 januari jongstleden misleidend en heeft u relevante feiten
genegeerd c.q. bewust onvermeld gelaten. Heeft u notaris Bosse ook dezelfde vragen gesteld? Of was dat

niet relevant, omdat dat testament toen blijkbaar uw cliënte bevoordeelde? Als er al vraagtekens

geplaatst zouden moeten worden bij een testament, dan zou dat het testament van 2022 zijn (daarmee
suggereer ik uitdrukkelijk niets).
Gezien het vorenstaande zou een klacht hieromtrent, bij de orde van advocaten, aan uw adres op zijn
plaats zijn. U probeert een notaris, op een misleidende manier, te bewegen zijn geheimhoudingsplicht te

schenden, terwijl u überhaupt geen grond heeft om de betreffende vragen te stellen en bovendien daarbij
relevante feiten negeert danwel de feiten misleidend presenteert.
Indien u vragen of opmerkingen heeft, dan verneem ik graag van u.

Met vriendelijke groet,
Mr Rafique Jabri
1

Marjolein Hees
Van:
Verzonden:
Aan:
Onderwerp:

Marjolein Hees
donderdag 23 januari 2025 15:13
'mr R. Jabri | Notaris'
RE: Testament mw. A.P. Spaan [DMS-20240064]

Geachte heer Jabri,
De inhoud van uw onderstaande e-mail is werkelijk ongehoord en ook zeer ongepast. Op geen enkele
manier heb ik u "misleid" of trachten te misleiden. Ik heb u namens cliënte openvragen gesteld over
de wijze van totstandkoming van het testament dat u heeft gepasseerd. Het is uw conclusie dat u het
merendeel van de vragen heeft beantwoord: dat is niet zo en bovenal u heeft niet alle vragen van
cliënte beantwoord. Dat is uw keuze, zijnde een keuze die niet wordt gedragen door cliënte. U ervaart
kennelijk dat laatste als vervelend, maar is en blijft uw keuze om al dan niet een beroep te doen op uw
geheimhoudingsplicht. Daar denkt cliënte anders over en daar mag zij ook anders over denken. Dat u
er vervolgens voor kiest om uw mail te schrijven zoals u dat heeft gedaan, mij als advocaat daarin
"aan te vallen" en te betichten van misleiding, en zelf te dreigen met een klacht bij mijn
beroepsorganisatie daar waar cliënte de zaak niet laat rusten - zo wordt uw e-mail ervaren - is buiten
alle proporties, weinig professioneel en wordt als intimiderend ervaren. Volstrekt onnodig en
overbodig. We kijken anders naar hetgeen voorligt, of beter gezegd: "we agree to disagree". In de
professionele omgeving waar we beiden in werken is dit toch niet ongewoon? Maar u vat het nogal
persoonlijk op, om vervolgens te kiezen voor een persoonlijke aanval richting ondergetekende. Cliënte
en ik betreuren de gang van zaken zeer.

Wat betreft uw voorstel voor telefonisch overleg: ik begrijp dat niet. U doet toch een beroep op uw
geheimhoudingsplicht? Wat gaat ons telefoongesprek daarin veranderen? Of bent u bereid telefonisch
wel mededelingen te doen? Zo ja, dan geef ik u mee dat cliënte en ik de voorkeur hebben dat u zich
schriftelijk uitlaat.
Met vriendelijke groet,

Marjolein Hees
Advocaat | Register Estate Planner
Hees & Van Hoof Advocaten en Mediators
Stationsweg 2
1251 KC Laren
KvK nr. 95105514
M: +31 (0) 611441998
E: m.hees@heesvanhoof.nl
I: www.heesvanhoofadvocaten.nl

De informatie verzonden met dit e-mailbericht is uitsluitend bestemd voor de geadresseerde[n] en kan
persoonlijke of vertrouwelijke informatie bevatten, beschermd dooreen beroepsgeheim. Gebruik van
deze informatie door anderen dan de geadresseerde[n] en gebruik door hen die niet gerechtigd zijn
van deze informatie kennis te nemen, is verboden. Indien u niet de geadresseerde bent of niet
gerechtigd bent tot kennisneming, is openbaarmaking, vermenigvuldiging, verspreiding en/of
verstrekking van deze informatie aan derden niet toegestaan en wordt u verzocht dit bericht terug te
sturen en het origineel te vernietigen.

1

Marjolein Hees
Van:
Verzonden:
Aan:
Onderwerp:

mr R. Jabri | Notaris <notaris@jabri.nl >
maandag 27 januari 2025 11:30
Marjolein Hees
Re: Testament mw. A.P. Spaan [DMS-20240064]

Categorieën:

Filed

Geachte mevrouw Hees,
Dank voor uw bericht.

Eigenlijk lijkt mij verdere correspondentie in deze overbodig. Feit blijft immers inderdaad dat ik, voor het overige,
een beroep doe op mijn geheimhoudingsplicht. Toch zal ik, nog eenmaal, reageren.

Alles wat ik heb kunnen verklaren, heb ik reeds verklaard. Ik herhaal: met mijn antwoorden heb ik uw cliënte ruim in
staat gesteld om een beeld te vormen van de wijze waarop en de omstandigheden waaronder het testament tot
stand is gekomen, zulks rekening houdende met mijn geheimhoudingsplicht, en ondanks dat u op geen enkele wijze
heeft weten aan te tonen dat er überhaupt sprake zou kunnen zijn van enige relevante twijfel over de
wilsbekwaamheid van erflaatster. Uw brief van 7 januari rept daar met geen woord over. Desondanks heb ik vanuit
fatsoen en rekening houdende met de emoties, de meeste (relevante) vragen van uw cliënte beantwoord, zulks voor
zover de geheimhouding dat toelaat. Dat mijn antwoorden op uw vragen anders zijn dan u en uw cliënte hadden
gehoopt, maakt dat niet anders. En zulks nog afgezien van het feit dat ik simpelweg niet gehouden ben de vragen
van uw cliënte te beantwoorden.

Voor de goede orde: op nadere berichten van uw zijde zal ik niet meer reageren, dat dient namelijk geen enkel doel.
Dit is dan ook mijn laatste bericht in deze.

Met vriendelijke groet,
Mr Rafique Jabri
Notaris

JABRI
NOTARIAAT
Soestdijkerstraatweg 8 1213 XA Hilversum
Postbus 1658 1200 BR Hilversum
T 035 203 30 11 F 035 203 3012 W www.jabri.nl
Alle opdrachten worden aanvaard overeenkomstig de door ons gehanteerde algemene voorwaarden, voor zover van deze voorwaarden niet
uitdrukkelijk en schriftelijk is afgeweken. Met het verstrekken van de opdracht verklaart de opdrachtgever zich tevens akkoord met onze
privacyverklaring. Onze algemene voorwaarden en privacyverklaring kunt u vinden op onze website.

Dit bericht is uitsluitend bestemd voorde geadresseerde en kan informatie bevatten die persoonlijk en/of vertrouwelijk is. Deze informatie

mag niet openbaar gemaakt worden. Indien u niet zelf de geadresseerde bent, wordt u erop gewezen dat verdere verspreiding,
openbaarmaking of vermenigvuldiging van dit bericht verboden is. Indien u dit bericht per vergissing hebt ontvangen, verzoek ik u mij zo snel
mogelijk op de hoogte te stellen en het originele bericht en eventuele kopieën ervan, te verwijderen. Dank voor uw medewerking.
De wet WWFT verplicht de notaris om bepaalde transacties te melden. De aansprakelijkheid van de notaris is beperkt tot het bedrag waarover

de beroepsaansprakelijkheidsverzekering in voorkomend geval de notaris aanspraak op uitkering geeft.

1

</pre>
</body>
</html>
