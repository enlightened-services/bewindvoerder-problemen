<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml">
<head>
<title></title>
<meta name="Creator" content="ABBYY FineReader Engine 12"/>
<meta name="CreationDate" content="2025-05-09T08:18:10Z"/>
<meta name="ModDate" content="2025-05-09T08:18:10Z"/>
</head>
<body>
<pre>
beschikking
RECHTBANK MIDDEN-NEDERLAND
Kantonrechter

locatie Lelystad
zaaknummer: 11451416 UB VERZ 24-792
Beschikking van 8 mei 2025

Inzake het verzoek van:
Ilona Gizella Hofker,
wonende te Delfgauw,
gemachtigde: mr. M.G. Hees,
hierna: Ilonka,

tegen:
Herbrand Hendrik Hofker,
wonende te Lelystad,
gemachtigde: mr. P.F. Keuchenius,

hierna: Herbrand,

en
Alwina Conrada Hofker,

wonende te Hilversum,
gemachtigde: mr. P.F. Keuchenius,
hierna: Wineke.
1.

Verdere verloop van de procedure; feiten, verzoeken en verweer

LI.

Op 24 februari 2025 heeft de kantonrechter een beschikking gegeven inzake de
nalatenschap van Antoinette Petronella Spaan, geboren te 's-Gravenhage op 9 juli
1925, overleden te Laren op 27 november 2024, laatst gewoond hebbende te Laren,
hierna: erflaatster. De vaststaande feiten, verzoeken en het verweer zijn in deze
tussenbeschikking vermeld.

1.2.

Ilonka, Herbrand en Wineke zijn in de tussenbeschikking in de gelegenheid gesteld
om de kantonrechter op uiterlijk 26 maart 2025 gezamenlijk een bereidverklaring toe
te zenden van een vereffenaar dan wel (als zij hiertoe niet in staat zijn) om de
kantonrechter te laten weten wie volgens hem/haar niet tot vereffenaar mag worden
benoemd.

1.3.

De gemachtigde van Ilonka heeft op 26 maart 2025 aan de griffie een e-mail met
bijlage gezonden. Hierin is vermeld dat partijen niet in staat zijn om gezamenlijk een
professionele vereffenaar aan te dragen. Daarnaast is vermeld welke personen wat
Ilonka betreft niet tot vereffenaar mogen worden benoemd.

MBE001

Zaaknummer
: 11451416 UB VERZ 24-792
Datum uitspraak : 8 mei 2025

blad 2

1.4.

De gemachtigde van Herbrand en Wineke heeft aan de griffie op 26 maart 2025 een
e-mail met bijlagen gezonden. Hierin is - kort gezegd - verzocht om de zaak alsnog
te verwijzen naar de rechtbank, dan wel de benoeming van een vereffenaar niet
uitvoerbaar bij voorraad te verklaren, dan wel de te benoemen vereffenaar op te
dragen om zich gedurende de beroepstermijn en de behandeling van het hoger beroep
te beperken tot handelingen die geen uitstel kunnen lijden.

1.5.

De gemachtigde van Ilonka heeft aan de griffie op 26 maart 2025 een e-mail met
bijlage gezonden waarin is gevraagd de e-mail van de gemachtigde van Herbrand en
Wineke buiten beschouwing te laten dan wel om in de gelegenheid te worden gesteld
inhoudelijk daarop te reageren.

1.6.

De griffie heeft op 27 maart 2025 namens de kantonrechter een e-mail aan de
gemachtigden van Ilonka, Herbrand en Wineke gezonden. Hierin is vermeld dat de
zaak niet naar de rechtbank zal worden verwezen, (alleen al) omdat de kantonrechter
al op de verzoeken tot ontslag van de executeurs en benoeming van een vereffenaar
heeft beslist. De gemachtigde van Ilonka is daarbij in de gelegenheid gesteld om
uiterlijk op 10 april 2025 te reageren op het verzoek om de benoeming van de
vereffenaar niet uitvoerbaar bij voorraad te verklaren en het verzoek om de
vereffenaar (kort gezegd) de opdracht te geven om slechts die handelingen te
verrichten die hangende het hoger beroep niet kunnen worden uitgesteld.

1.7.

De gemachtigde van Ilonka heeft op 7 april 2025 een e-mail met bijlage aan de
griffie gezonden waarin zij inhoudelijk heeft gereageerd op de genoemde verzoeken
van Herbrand en Wineke.

1.8.

De gemachtigde van Herbrand en Wineke heeft op 9 april 2025 gereageerd op de email van de gemachtigde van Ilonka van 7 april 2025. De kantonrechter zal hierop
geen acht slaan, omdat de gemachtigde van Herbrand en Wineke niet in de
gelegenheid was gesteld om op de e-mail van de gemachtigde van Ilonka te reageren.

2.

De verdere beoordeling

2.1.

In de tussenbeschikking zijn Herbrand en Wineke op verzoek van Ilonka als
executeurs in de nalatenschap van erflaatster ontslagen. Het verzoek van Ilonka om
een opvolgend executeur te benoemen en het verzoek om de bankrekeningen te laten
blokkeren zijn afgewezen.

2.2.

Aangezien Ilonka, Herbrand en Wineke niet gezamenlijk een bereidverklaring van
een vereffenaar hebben toegezonden, heeft de kantonrechter mr. Bart van der Wilt,
gevestigd te Houten, gevraagd of hij bereid is om tot vereffenaar in de nalatenschap
van erflaatster te worden benoemd. Mr. Bart van der Wilt heeft daarop bevestigend
geantwoord. De kantonrechter zal mr. Bart van der Wilt daarom tot vereffenaar
benoemen.

2.3.

Zoals vermeld, hebben Herbrand en Wineke verzocht de benoeming van de
vereffenaar niet uitvoerbaar bij voorraad te verklaren. Daartoe voeren zij aan dat er
geen onmiddellijk belang is bij spoedig optreden van een vereffenaar, zodat de
uitkomst van het hoger beroep tegen hun ontslag kan worden afgewacht.

Zaaknummer
: 11451416 UB VERZ 24-792
Datum uitspraak : 8 mei 2025

blad 3

2.4.

De kantonrechter zal de benoeming van de vereffenaar uitvoerbaar bij voorraad
verklaren. Zoals Ilonka terecht heeft aangevoerd, zal het niet uitvoerbaar bij voorraad
verklaren betekenen dat de nalatenschap feitelijk onbeheerd blijft. Dat is niet in het
belang van de nalatenschap en partijen. Er zijn handelingen die niet - zonder
negatieve financiële gevolgen voor de nalatenschap - uitgesteld kunnen worden,
waaronder het doen van de aangifte erfbelasting. Ook bij het verkrijgen van uitstel
zal de belastingdienst in beginsel rente rekenen over de op te leggen aanslagen. Deze
rente bedraagt op dit moment 6,5%, zodat het niet tijdig doen van de aangifte
erfbelasting negatieve financiële gevolgen kan hebben voor de nalatenschap.

2.5.

Zoals eveneens vermeld, hebben Herbrand en Wineke ook verzocht om de
vereffenaar de opdracht te geven om slechts die handelingen te verrichten die
hangende het hoger beroep niet kunnen worden uitgesteld. Inlonka heeft zich
hiertegen verweerd.

2.6.

De kantonrechter gaat ook hierin niet mee. De bevoegdheden en verplichtingen van
de vereffenaar zijn in titel 6 afdeling 3 van boek 4 van het Burgerlijk Wetboek (BW)
uitgewerkt. Een vereffenaar heeft tot taak de nalatenschap als een goed vereffenaar te
beheren en te vereffenen. Het beperken van de bevoegdheden van de professionele
vereffenaar is niet passend bij zijn benoeming. Daarmee zou de nalatenschap nog
steeds (gedeeltelijk) onbeheerd blijven en dat is voor een goede vereffening van de
nalatenschap onwenselijk.

2.7.

De kantonrechter zal de griffier opdragen de benoeming van de vereffenaar
onverwijld in het boedelregister in te schrijven en de vereffenaar opdragen zijn
benoeming bekend te maken in de Staatscourant, zoals voorgeschreven in artikel
4:206 lid 6 BW.

2.8.

Op grond van het bepaalde in artikel 4:214 lid 1 BW stelt de kantonrechter een
termijn waarbinnen de schuldeisers hun vorderingen moeten indienen bij de
vereffenaar. De kantonrechter gaat ervan uit dat de oproeping van de schuldeisers
van de nalatenschap onverwijld na ontvangst van deze beschikking zal geschieden en
zal de termijn daarom stellen op ongeveer zes weken na de datum van deze
beschikking. De kantonrechter zal de datum waarvoor de schuldeisers hun
vorderingen bij de vereffenaar moeten indienen daarom bepalen op 23 juni 2025.

3.

De beslissing

De kantonrechter:
3.1.

benoemt mr. Bart van der Wilt, gevestigd te Houten, tot vereffenaar in de
nalatenschap van Antoinette Petronella Spaan;

3.2.

draagt de griffier op de benoeming van deze vereffenaar onverwijld in het
boedelregister in te schrijven;

3.3.

draagt de vereffenaar op de benoeming bekend te maken in de Staatscourant;

3.4.

bepaalt dat de vereffenaar de schuldeisers van de nalatenschap

Zaaknummer
: 11451416 UB VERZ 24-792
Datum uitspraak : 8 mei 2025

blad 4

onverwijld dient op te roepen om hun vorderingen vóór 23 juni 2025 bij hem in te
dienen, een en ander conform het bepaalde in artikel 4:214 BW;
3.5.

verklaart deze beschikking tot zover uitvoerbaar bij voorraad;

3.6.

wijst het verzoek om de vereffenaar de opdracht te geven om slechts die handelingen
te verrichten die hangende het hoger beroep niet kunnen worden uitgesteld, af.

Deze beschikking is gegeven door mr. A.F. Hermans, kantonrechter, en in het openbaar
uitgesproken op 8 mei 2025, in tegenwoordigheid van de griffier.

Tegen deze beslissing kan binnen drie maanden na de dag van de uitspraak hoger beroep
worden ingesteld bij het GerechtshofArnhem-Leeuwarden, Pf>stbus-9030, 6800 EMArnhem.
Het beroepschrift kan uitsluitend door een advocaat worden(inge(fTpi\d.

Dp griffie '• van de rechtbank.

8 mei 2025

CIVIEL

Afschrift boedelregister

Betrokken notaris
mr. PJ.H. Koene
Postbus 70
7670 AB Vriezenveen

Overledene
Nummer
Overledene
Datum geboren
Datum overleden
Laatst gewoond hebbende te

145839
SPAAN, Antoinette Petronella
09-07-1925
27-11-2024
Laren

Geregistreerde feiten inclusief partijen
Feit
Datum beschikking:
Ingangsdatum:
Betrokken partijen

11 - Benoeming vereffenaar
08-05-2025
08-05-2025
- mr. B. van der Wilt

Feit
Ingangsdatum:
Betrokken partijen

3 - Registratie betrokken notaris
19-12-2024
- mr. PJ.H. Koene

Voor eensluidend afschrift,
gewaarmerkt door de griffier
van de rechtbank Midden-Nederland

Verzonden/afgegeven op 08-05-2025

1/1

08-05-2025

</pre>
</body>
</html>
