<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml">
<head>
<title></title>
<meta name="Creator" content="Microsoft® Word voor Microsoft 365"/>
<meta name="Producer" content="Microsoft® Word voor Microsoft 365"/>
<meta name="CreationDate" content="2024-12-12T17:12:54+01"/>
<meta name="ModDate" content="2024-12-12T17:12:54+01"/>
</head>
<body>
<pre>
VERZOEKSCHRIFT TOT PRIMAIR ONTSLAG EXECUTEURS, TEVENS VERZOEK TOT
SCHORSING EXECUTEURS, EN SUBSIDIAIR TOT HET VOORSCHRIJVEN VAN
MAATREGELEN, MEER SUBSIDIAIR TOT BENOEMING VEREFFENAAR
(artikel 4: 149 lid 2 BW, artikel 4:185 lid 2 BW, artikel 4:191 lid 2 BW, artikel 4:204 BW en
artikel 4:203)

Aan de Rechtbank Midden-Nederland
Sector kanton

Geeft eerbiedig te kennen:
ILONA GIZELLA VAN DRIEL-HOFKER, ten deze verzoekster, en hierna te noemen: “Ilonka”,
wonende te (2645 KN) Delfgauw aan het adres Dijkgraafstraat 2, voor deze zaak woonplaats
kiezende te (1251 KC) Laren aan het adres Stationsweg 2 op het kantoor van Hees & Van Hoof
Advocaten en Mediators, van welk kantoor mr. M.G. Hees in deze zaak in rechte voor
verzoekster/Ilonka optreedt;
Het verzoek betreft de nalatenschap van:
ANTOINETTE PETRONELLA SPAAN, geboren te ’s-Gravenhage op 9 juli 1925, overleden op
27 november 2024, haar laatste woonplaats hebbende te Laren, woonzorgcentrum Theodotion,
hierna te noemen: “erflaatster”.
Het verzoek richt zich tegen:
1. HERBRAND HENDRIK HOFKER, wonende te (8219 AB) Lelystad aan het adres Oudaen
26, hierna te noemen: “Herbrand’;
2. ALWINA CONRADA HOFKER wonende te (1215 BD) Hilversum aan het adres
Hyacintenlaan 52, hierna te noemen: “Wineke”.
Er zijn geen, andere, belanghebbenden bekend.

INLEIDING
1. Ilonka is de dochter van erflaatster, die op 99-jarige leeftijd is overleden. Naast Ilonka
heeft erflaatster twee andere kinderen achtergelaten, te weten Herbrand en Wineke.
2. Tot grote schrik van Ilonka heeft erflaatster op 3 januari 2024 op 98-jarige leeftijd haar
testament (productie 1) ten opzichte van haar voorlaatste testament d.d. 2 september
2022 (productie 2) drastisch – zo concludeert Ilonka – en heimelijk voor Ilonka
gewijzigd. Zo (i) is het erfdeel van Ilonka verminderd naar een gedeelte gelijk aan de
legitieme portie, (ii) is het geldlegaat aan Ilonka van € 50.000,- “als vergoeding voor de
(mantel)zorg die zij aan mijn echtgenoot en mij heeft verleend in de afgelopen vijftien
(15) jaar” geschrapt, en (iii) is de benoemde professionele executeur, Stichting Bewind
en Executele Moulijn Netwerknotarissen, gewijzigd in een benoeming van Herbrand en
Wineke als zodanig.

Pagina 1 / 17

3. Ilonka is doende/voornemens om dit laatste testament in rechte aan te vechten en
primair te doen vernietigen wegens de geestelijke stoornis waar erflaatster aan leed die
de redelijke waardering van de bij het maken van een/het testament heeft belet, en/of
bedrog. Dit laatste door toedoen van Herbrand. In het verdere vervolg van dit
verzoekschrift zal dit nader worden toegelicht.
4. In deze procedure gaat het om het verzoek van Ilonka om Herbrand en Wineke als
executeurs wegens gewichtige redenen executeur ontslag te verlenen en hangende de
procedure hen als executeurs te schorsen met aanstelling van een tijdelijk- en nieuwe
executeur, bij voorkeur Stichting Bewind en Executele Moulijn Netwerknotarissen. De
gewichtige redenen zijn gelegen, zoals hierna verder uiteen zal worden gezet, (i) in de
zeer verstoorde onderlinge verhouding tussen met name Herbrand en Ilonka, (ii) evidente
zeer dubieuze wijze waarop het laatste testament tot stand is gekomen, (iii) de rol die
Herbrand daarin heeft gespeeld, (iv) handelen van Herbrand in het recente verleden dat
geen enkel vertrouwen biedt voor zijn intentie en capaciteiten als executeur, (v) en
daarmee ter voorkoming van enig risico op schade voor de nalatenschap van erflaatster
en Ilonka in he bijzonder.
5. Dat is ook de reden waarom Ilonka aandringt op het onmiddellijk treffen van een
voorlopige voorziening tot schorsing van Herbrand en Wineke als executeurs
met aanstelling van een tijdelijke executeur.
6. Ilonka licht dit alles als volgt toe.
FEITEN
7. Erflaatster is op 6 december 2021 met een zorgindicatie VV6 – beschermd wonen met
intensieve verzorging en verpleging – opgenomen in zorgcentrum Amaris Theodotion te
Laren (productie 3). Als productie 4 legt Ilonka over het AW33 formulier d.d. 2
december 2021, zijnde de zorgtoewijzing van het zorgkantoor. Zonder uitputtend te
willen zijn vraagt Ilonka aandacht voor de volgende punten uit dat formulier:
-

Pagina 5. Oriëntatiestoornis - Oriëntatie in tijd: weten welke dag het is, etc. Wel
probleem: af en toe hulp, toezicht en sturing nodig;
Pagina 5. Psychosociale functies - Geheugen en denken. Wel probleem: af en toe
hulp, toezicht en sturing nodig;
Pagina 5. Psychosociale functies – Motivatie (lusteloos, geen initiatief). Wel probleem:
continu hulp, toezicht of sturing nodig;
Pagina 6. Motorisch functioneren. (…) Volledig bedlegerig;
Psychosociaal welbevinden- Moedeloos zijn. Wel probleem: vaak hulp, toezicht of
sturing nodig;
Pagina 6. Motorisch functioneren – Gebruik van rechterbeen, linkerbeen. Wel
probleem: continue hulp, toezicht of sturing nodig;
Pagina 6. Motorisch functioneren – Gebruik van rechtervoet, linkervoet. Wel
probleem: continue hulp, toezicht of sturing nodig;
Pagina 6. Motorisch functioneren – Gebruik van rechtsbeen, linkerbeen. Wel
probleem: continue hulp, toezicht of sturing nodig;

Pagina 2 / 17

-

-

-

-

Pagina 7. Psychosociale functies – Concentratie. Wel probleem: vaak hulp, toezicht of
sturing nodig. (…) Mevrouw is bedlegerig, slaperig en wel goed wekbaar. Is niet in
staat om initiatieven te nemen;
Pagina 7. Psychosociaal welbevinden. Mevrouw is soms vrolijk en soms ineens
verdrietig;
Pagina 8. Sociale relaties en maatschappelijk leven. Mevrouw is afhankelijk van het
initiatief van anderen. (…) kan dit niet zelfstandig/iemand anders moet dit
overnemen;
Pagina 8. Mobiliteit. Mevrouw is volledig afhankelijk van hulp bij alle transfers;
Pagina 9. Sociale redzaamheid. Mevrouw is volledig afhankelijk door haar
bedlegerigheid. (…) Communicatie verloopt moeizaam door slechthorendheid. (…)
Kan dit niet zelfstandig/iemand anders moet dit overnemen;
Pagina 9. Sociale redzaamheid – Zelf allerlei administratieve zaken afhandelen. Kan
dit niet zelfstandig/iemand anders moet dit overnemen;
Pagina 9 – Sociale redzaamheid – Communicatie: een gesprek voeren. Kan dit slechts
met veel moeite/iemand anders moet helpen;
Pagina 9 – Sociale redzaamheid – Problemen oplossen, besluiten nemen en gevolgen
inschatten. Kan dit slechts met veel moeite/iemand anders moet helpen.

8. Vóór de opname was erflaatster thuiswonend in Hilversum, alwaar Ilonka erflaatster
jarenlang zorg en ondersteuning verleende in de vorm van onder meer mantelzorg en
hulp bij de financiën. Dat heeft Ilonka ook gedaan voor vader, echtgenoot van erflaatster,
tot aan zijn overlijden in 2012. Ilonka, die door vader tot executeur was aangewezen,
heeft ook de nalatenschap van vader afgewikkeld (productie 5).
9. Om de zorg voor Ilonka aan erflaatster meer formeel vorm te geven heeft erflaatster op
19 februari 2015 een notariële algemene volmacht aan Ilonka verleend (productie 6).
Op advies van de passerend notaris, mr. Simons, is die volmacht voor de vorm ook
gegeven aan Wineke, maar in de praktijk regelde/verzorgde Ilonka alles. De volmacht is
nadrukkelijk niet aan Herbrand afgegeven daar erflaatster Herbrand niet vertrouwde met
haar financiën. Hier was erflaatster openlijk over richting Ilonka.
10. Ook ná de opname van erflaatster in december 2021 heeft Ilonka haar zorg voor
erflaatster voortgezet, nu meer beperkt tot het doen van de financiën voor en namens
erflaatster, en het er zijn als dochter voor erflaatster. Alhoewel Ilonka niet in de buurt
van Laren woonachtig was, bezocht zij erflaatster minimaal één dag per week.
11. De onderlinge relatie met Herbrand heeft Ilonka als zeer ingewikkeld en moeizaam
ervaren. Er was in feite ook geen sprake van echt contact.
12. Als gevolg van de opname van erflaatster bemerkte Ilonka dat Herbrand zich steeds vaker
met erflaatster bemoeide en meer aanwezig was bij erflaatster, dit alles helaas niet in de
positieve zin van het woord. Ilonka bemerkte dat Herbrand kwaad en negatief sprak over
Ilonka tegen erflaatster en erflaatster probeerde wijs te maken dat Ilonka het slecht met
haar voorhad. Op enig moment heeft Herbrand Ilonka zelfs beticht van diefstal, met als
een gevolg een intern onderzoek door het verzorgingshuis, resulterend in een afwijzing
van de klacht en een berisping van Herbrand dat hij erflaatster tegen Ilonka had opgezet.

Pagina 3 / 17

13. Erflaatster was helaas niet opgewassen tegen Herbrand. Erflaatster, loyaal aan al haar
kinderen, kwam in de spreekwoordelijke spagaat terecht, met onrust, stress en veel
verdriet tot gevolg. Dit was zodanig van aard en omvang dat het verzorgingshuis in de
zomer van 2022 heeft ingegrepen. Zie de brief van het verzorgingshuis dat als productie
3 is overgelegd, en wordt hierna integraal weergegeven. Dat ingrijpen is eerst gedaan
middels inschakeling van maatschappelijk werk. Als productie 7 wordt een e-mail van
mevrouw Azami, maatschappelijk werkster, d.d. 26 oktober 2023 overgelegd:

14. Later, begin september 2023, is het advies van het verzorgingshuis geweest een
onafhankelijk bewindvoerder aan te stellen. Erflaatster is daarmee eerst akkoord gegaan,
om vervolgens ‘na een bezoek van haar zoon en jongste dochter’, dat zijn Herbrand en
Wineke, dat weer in te trekken. ‘Mevrouw kan de spanning tussen haar kinderen niet aan
en is niet in staat een beslissing te nemen die tegen de wens van één van haar kinderen
ingaat.’.
15. Zoals gezegd, hierbij de integrale brief van het verzorgingshuis:

Pagina 4 / 17

Pagina 5 / 17

16. In dit verband merk Ilonka nog op dat, zo concludeert zij, Herbrand het niet kon hebben
dat zij en niet hij gevolmachtigd was door erflaatster. Als productie 8 legt Ilonka enkele
e-mails van Herbrand aan Ilonka over waarin hij haar vraagt bankpasjes en
overschrijvingsformulieren mee te nemen onder het mom “erflaatster wil dat graag”.
Ilonka is daar niet op ingegaan.
Ander voorbeeld: als productie 9 wordt overgelegd het bewijs van de taxirit van
erflaatster op 2 oktober 2023 tezamen met een derde naar het adres Laanstraat 41 te
Baarn, zijnde het adres van de ING Bank. Ilonka heeft goede reden om aan te nemen dat
de derde in kwestie Herbrand was. Getracht is nieuwe bankpas aan te vragen, hetgeen
ook is gelukt, die naar het adres van Ilonka is gestuurd en zij zodoende heeft weten te
voorkomen dat er gebruik kan worden gemaakt van de nieuwe bankpas. Bij deze
productie is ook gevoegd (i) de bevindingen van Ilonka aangaande de poging(en) van
Herbrand om de bankpas van erflaatster in handen te krijgen en de weerslag dat dit
handelen had op erflaatster, en (ii) de aanschrijving van de voormalige advocaat van
Ilonka aan de bank om “te waarschuwen” voor Herbrand.
Nog een ander voorbeeld: als productie 10 wordt overgelegd een brief d.d. 4 oktober
2023 uit naam van erflaatster aan Ilonka – erflaatster heeft die niet zelf geschreven en
kon dat ook niet – om allerlei financiële handelingen te verrichten onder
aansprakelijkheidsstelling van schade. Die brief past ook helemaal niet bij de relatie
tussen erflaatster en Ilonka. Ook hier: Ilonka heeft reden om aan te nemen dat Herbrand
die brief heeft opgesteld.
Nog een ander voorbeeld. In september 2023 heeft Herbrand een melding gedaan bij de
politie over een vermeende mishandeling van erflaatster door Ilonka, en ook van
vermeend financieel wanbeheer. De politie heeft daarop Veilig Thuis, VT, ingeschakeld en
VT heeft onderzoek gedaan. Als productie 11 wordt het verslag van VT overgelegd en
wordt hierbij integraal weergegeven. VT heeft geconcludeerd dat er geen sprake is van
fysieke - dan wel financiële onveiligheid van erflaatster, en dat er sprake is van
‘oneigenlijke cq negatieve beïnvloeding van mevrouw door zoon’.
17. Ilonka heeft daarop, in het belang van erflaatster, geen andere mogelijkheid gezien dan
op 6 oktober 2023 de rechter te verzoeken het vermogen van erflaatster onder bewind
te stellen met benoeming van een professionele bewindvoerder (productie 12).
Erflaatster leed namelijk onder de situatie en was gezien haar gesteldheid, zie hiervoor,
niet in staat om weerstand te bieden aan (de invloed van) Herbrand.
18. De rechter in kwestie heeft daarop met erflaatster gesproken, welk verslag is gehecht
achter de op 24 oktober 2023 gewezen beschikking tot onderbewindstelling van het
vermogen van erflaatster met benoeming van E&M financieel beheer in de persoon
T. Eijkelenboom tot bewindvoerder (productie 13). Ilonka geeft relevante passages uit
de beschikking en het verslag weer:

Pagina 6 / 17

Pagina 7 / 17

Pagina 8 / 17

19. Waar hier gesproken wordt over de strafrechtelijke aangifte van erflaatster tegen
Herbrand wordt bedoeld de aangifte op 12 oktober 2022 van erflaatster tegen Herbrand
van verduistering van schilderijen (productie 14). De status van deze aangifte is Ilonka
op dit moment onbekend.
20. Relevant is wel dat erflaatster in de aangifte refereert aan Ilonka en dat zij al 15 jaar lang
in vol vertrouwen van erflaatster haar financiën beheert. Voor de goede orde: Ilonka
heeft na de onderbewindstelling de administratie en financiën aan de bewindvoerder
overgedragen zonder dat enige op- of aanmerking is gemaakt.
21. Ilonka had zeer gehoopt dat met de aanstelling van de bewindvoerder de rust zou
weerkeren en er niet meer aan erflaatster werd getrokken. Helaas, zo luidt de conclusie
van Ilonka, is dat niet het geval geweest.
22. Zo heeft Herbrand de bewindvoerder bestookt met vragen/verzoeken en opmerkingen
aangaande de financiën van erflaatster. Als productie 15 wordt overgelegd de

Pagina 9 / 17

verklaring van de bewindvoerder op gestelde vragen door de advocaat van Ilonka. De
antwoorden staan steeds weergegeven bij de =>. ‘De heer H.H. Hofker heeft, met name
in de beginperiode, geprobeerd om namens zijn moeder de communicatie met ons te
voeren. Omdat onmogelijk was om na te gaan wiens belangen daarmee gediend werden
hebben wij dit tot een minimum beperkt.’.
23. Toen dit niet leidde voor het door Herbrand gewenste resultaat, heeft Herbrand, althans
hij namens erflaatster, een klacht ingediend bij de rechter tegen de bewindvoerder. Als
productie 16 worden hiervan stukken overgelegd, meer in het bijzonder de reactie op
de klachten door de bewindvoerder, inclusief gespreksverslag van het gesprek hierover
tussen de bewindvoerder en erflaatster. Ilonka citeert een passage uit de reactie van de
bewindvoerder waar Herbrand er bepaald slecht van af komt, zowel qua beïnvloeding van
erflaatster, het vertellen van leugens aan erflaatster over Ilonka, het door erflaatster
laten ondertekenen van allerlei documenten en het verzinnen van vorderingen op
erflaatster:

Pagina 10 / 17

En ook:

En ook:

En ook:

Pagina 11 / 17

En ook:

De klacht is afgewezen.
24. En dan is nu, na het overlijden van erflaatster, gebleken dat erflaatster op 3 januari 2024
haar testament heeft gewijzigd bij notaris mr. Jabri te Hilversum. Inmiddels is gebleken
dat er is “geshopt” bij meerdere notarissen zoals mr. Doude van Troostwijk in Bussum,
Moulijn Netwerk Notarissen in Blaricum/Huizen en KienhuisHoving in Utrecht op 27
oktober 2023 (bewijs taxirit naar dit adres en de bevindingen van de bewindvoerder op
dit punt, productie 17).
Als productie 18 wordt overgelegd de e-mail van de bewindvoerder aan Ilonka d.d. 2
december 2024:
Goedemiddag Ilonka,
Dit bevreemd mij ook en ik vraag me af of (afhankelijk ook van wat er in het testament
is opgenomen) het stand kan houden. De taxirit is voor zover ik kan nagaan niet met de
reguliere taxi uitgevoerd (komt niet terug op de facturen) en ook de notariskosten zijn
niet door je moeder betaald.
In de facturen van de taxi kom ik wel een bezoek aan Meerweg 17 in Bussum tegen op
04-12-2023. Op dit adres is gevestigd notaris Doude van Troostwijk. Omdat het nieuwe
testament niet via deze notaris geregeld is heeft deze mogelijk zijn medewerking
geweigerd waarna een andere notaris/andere notarissen benaderd is/zijn die wel bereid
was om mee te werken. Dit is speculatief maar niet ondenkbaar.
Ik denk dat de betrokken kantonrechter, net als ik als bewindvoerder, niet meer
inhoudelijk bevoegd is na overlijden van rechthebbende maar het kan denk ik ook geen
kwaad om melding te doen.
Wat betreft een oordeel over het nog laten aanpassen van het testament zou wellicht
notariskantoor Moulijn haar mening kunnen geven. Zij waren immers niet bereid om
zonder een doktersverklaring aanpassingen te doen aan het testament. Voor het
aanvechten van het testament zal, naar ik aanneem, een advocaat nodig zijn. Wellicht
kan notariskantoor Moulijn een advocatenkantoor aanbevelen die gespecialiseerd is. Een
en ander afhankelijk van de inhoud van het testament denk ik, het zou kunnen dat je
geen (grote) bezwaren hebt tegen hetgeen in het nieuwe testament is opgenomen.

Pagina 12 / 17

En als productie 19 wordt overgelegd de e-mail van mr. van Sinderen van Moulijn
Netwerknotarissen d.d. 22 augustus 2023 en het antwoord hierop van Herbrand (!) d.d.
25 augustus 2023:
Geachte mevrouw van Sinderen,
Ik wil nog niet een arts inschakelen.
Ik wil eerst kijken of er andere mogelijkheden zijn, om mijn probleem op te lossen.
Met vriendelijke groeten
Nettie Hofker , email geschreven door Herbrand Hofker
Kennelijk, en zoals te doen gebruikelijk, wilde mr. van Sinderen eerst een verklaring van
een arts hebben aangaande de wilsbekwaamheid van erflaatster alvorens een nieuw
testament te willen opstellen en passeren. Vervolgens is dus afgezien van de diensten van
mr. van Sinderen hetgeen veelzeggend is. De actieve betrokkenheid van Herbrand blijkt
hieruit.
25. Dat “shoppen” is helaas beloond nu er dus een nieuw testament is gepasseerd, zie
productie 1. Opmerkelijk genoeg heeft de bewindvoerder dus, zie hiervoor, van dit bezoek
aan mr. Jabri in de administratie van erflaatster geen nota van de WMO taxi aangetroffen
en evenmin een nota van mr. Jabri.
26. Zoals aangeven wijkt dat testament drastisch en onverklaarbaar af van het voorlaatste
testament. Zo (i) is het legaat van € 50.000,- aan Ilonka voor vergoeding voor de
(mantel)zorg die zij jarenlang heeft verleend aan zowel vader als erflaatster geschrapt,
(ii) is het erfdeel van Ilonka van 1/3de gekort naar het deel gelijk aan de legitieme portie,
zijnde in dit geval 1/6de, (iii) is de professionele executeur vervangen door Herbrand en
Wineke, terwijl Herbrand bij leven van erflaatster op geen enkel moment in de tijd de
financiën van erflaatster heeft mogen doen.
27. In het licht van het hiervoor geschetste ziektebeeld van erflaatster is het ondenkbaar
- dat erflaatster zelf initiatief heeft genomen voor het wijzigen van haar testament;
- dat erflaatster zelf initiatief heeft genomen voor een fysiek bezoek aan de notaris;
- dat erflaatster de wil heeft gehad overeenkomstig de inhoud van het laatste
testament. Meer in het bijzonder:
o nu erflaatster in het gesprek met de kantonrechter in oktober 2023 nog
expliciet de wens heeft geuit dat zij, wegen strijd tussen de kinderen, de wens
had voor een onafhankelijke professional. In de functie van executeur had
erflaatster zulks ook opgenomen in haar voorlaatste testament. En thans in
het laatste testament is hiervan afgeweken. Ondenkbaar dus dat dit de wil was
van erflaatster;
o nu de kantonrechter in oktober 2023 heeft geconstateerd dat erflaatster niet
in staat was om ten volle haar vermogensrechtelijke belangen zelf behoorlijk
waar te nemen. Dat houdt ook in dat erflaatster dus niet meer in staat was tot
het wijzigen van haar testament, en te meer niet in de drastische zin waarin
dit is gebeurd.

Pagina 13 / 17

28. Daarmee erkent Ilonka het laatste testament uitdrukkelijk niet. En zal zij in rechte de
vernietiging daarvan vorderen onder meer ex artikel 3:34 BW.
29. Tevens zal bij mr. Jabri navraag worden gedaan over de wijze van totstandkoming van
dit testament. Het moge duidelijk zijn dat Ilonka vermoed dat Herbrand actief betrokken
is geweest bij de wijziging van het testament. Zie ook de hiervoor genoemde e-mail die
Hebrand heeft geschreven aan mr. van Sinderen. Het geheel doet Ilonka zeer onfris aan.
Ook ter zake van Herbrand behoudt Ilonka dan ook alle rechten voor.
30. Voor zover thans bij Ilonka bekend is, bestaat de nalatenschap van erflaatster uit activa
van bank- en beleggingstegoeden: de woning waar erflaatster over beschikte is door de
bewindvoerder verkocht en geleverd. Ilonka schat in dat de activa ongeveer een waarde
heeft van € 1,3 á € 1,5 miljoen. Daarnaast bestaat de nalatenschap in ieder geval uit de
schuld aan Ilonka uit hoofde van de nalatenschap van vader. Die schuld is bij notariële
akte van 30 december 2013 vastgesteld op € 162.065,- vermeerderd met de
overeengekomen contractuele rente van 6% samengesteld per jaar vanaf 15 mei 2012,
datum overlijden vader, en bedraagt, berekend tot en met datum overlijden erflaatster,
€ 336.639,56 (productie 20). Of dergelijke schulden ook bestaan jegens Herbrand en
Wineke is Ilonka niet bekend. Daarnaast is nog sprake van een schuld aan in ieder geval
Ilonka uit schenking op papier d.d. 5 april 2013 (productie 21) van € 50.000,-. Op
papier bestaat die schuld op gelijke wijze ook aan Herbrand en Wineke.
VERZOEKEN
31. Op geen enkele wijze vertrouwt Ilonka Herbrand en Wineke, gelet op bovenstaande, de
afwikkeling van de nalatenschap van erflaatster toe als executeurs, die hun benoeming
ook hebben aanvaard. Daarvoor zijn ten eerste de verhoudingen objectief gezien ernstig
verstoord.1 Ten tweede. De hele gang van zaken rondom de totstandkoming van het
laatste testament doet zeer onfris aan, en met name de rol die Herbrand daarin heeft
gespeeld, die hem ook ongeschikt maakt als executeur in deze. In dat licht en de overige
geschetste feiten en omstandigheden, is het zeer van belang dat de executele wordt
verricht door een onafhankelijke professional. Daarbij geeft Ilonka de voorkeur aan
Stichting Bewind en Executele van Moulijn Netwerknotarissen. Ten derde. Het gebeuren
in de zomer van 2024, zie hiervoor, geeft te denken welke andere vermeende vorderingen
van Herbrand op de nalatenschap onterecht worden voorgesteld en door Herbrand als
executeur kunnen worden voldaan. Ten vierde. Herbrand heeft vermogen in het
buitenland, Duitsland, en Ilonka vreest dat er gelden vanuit de nalatenschap naar het
buitenland worden overgemaakt met een voor Ilonka groot restitutierisico tot gevolg.
32. Kortom, Ilonka, behorend tot de kring van verzoekers (als erfgenaam).2 verzoekt uw
rechtbank wegens gewichtige redenen om ontslag te verlenen aan Herbrand en Wineke
als executeurs en over te gaan tot benoeming van een opvolger. Wat dit laatste betreft:
in het laatste testament is niet expliciet opgenomen dat de rechter een vervanger kan
benoemen indien een executeur komt te ontbreken. Impliciet kan dit er wel worden
ingelezen zo meent Ilonka. En wel nu onder B.3 van het testament, pagina 2 en 3, wordt

1
2

ECLI:NL:HR:2006:AZ4506.
Artikel 4:149 lid 2 BW.

Pagina 14 / 17

gesproken over een mogelijke professionele executeur, hetgeen, zo meent Ilonka,
betekent dat die als zodanig moet kunnen worden benoemd door uw rechtbank.
33. Mocht uw rechtbank onverhoopt Ilonka hier niet in volgen, dan verzoekt zij uw rechtbank
om, in het kader van een ordemaatregel, een professionele executeur aan te wijzen. Dit
op grond van artikel 4:185 lid 2 BW: op dit moment is sprake van de termijn van drie
maanden na overlijden van beraad en gedurende die termijn kan uw rechter die
maatregelen voorschrijven die nodig zijn in het belang van de belanghebbenden. Het is
evident in het belang van alle betrokkenen dat er een onafhankelijk en onpartijdige
executeur wordt aangesteld. Het verzoek is verder, in dat geval, ook gegrond op artikel
4:191 lid 2 BW: Ilonka heeft nog geen keuze gemaakt en zolang niet alle erfgenamen
een keuze hebben gemaakt, kan uw rechter de maatregelen voorschrijven die nodig
worden geacht tot behoud van de goederen van de nalatenschap. Dat behoud is, zie
hiervoor, noodzakelijk.
34. Mocht uw rechtbank ook hierin Ilonka onverhoopt niet volgen, dan verzoekt zij meer
subsidiair een vereffenaar te benoemen, in welk geval het verzoek moet worden
doorverwezen naar de rechtbank. Nu niet is gebleken dat er beneficiair is aanvaard, dient
het verzoek te worden beoordeeld ex artikel 4:204 BW. Wanneer er onverhoopt na
indiening van dit verzoek onverhoopt wel beneficiair wordt aanvaard, dient het verzoek
evenwel ex artikel 4:203 BW te worden beoordeeld. Voor nu dus geldt artikel 4:204 BW.
Gelet op het hiervoor genoemde doet zich voor het geval sub a en sub b.
a. Ilonka is als erfgenaam en schuldeiser belanghebbende. En nu de erfgenamen op
grond van het laatste testament nog geen keuze hebben gemaakt, waaronder dus
Ilonka, is het op dit moment niet bekend wie de erfgenamen zijn;
b. Ilonka is tevens schuldeiser van de nalatenschap, zie hiervoor. En gezien de
geschetste feiten en omstandigheden bestaat voor haar het gevaar dat zij niet ten
volle of niet binnen een redelijke termijn zal worden voldaan, nu (i) niet bekend
is of de nalatenschap daartoe toereikend is, (ii) de nalatenschap niet behoorlijk
beheerd en afgewikkeld wordt, zie hiervoor, en (iii) omdat Ilonka zich als
schuldeiser op de goederen van de nalatenschap gaat verhalen.
35. In dat verband is het van groot belang dat er, gedurende de behandeling van dit verzoek,
een voorlopige voorziening wordt getroffen tot schorsing van Herbrand en Wineke als
executeur met benoeming van een tijdelijke executeur.
BEVOEGDHEID
36. Uw rechtbank is bevoegd kennis te nemen van dit verzoekschrift nu erflaatster haar
laatste woonplaats heeft gehad in het arrondissement van uw rechtbank.3

REDENEN WAAROM:
Ilonka uw rechtbank verzoekt bij beschikking uitvoerbaar bij voorraad:

3

Artikel 268 lid 1 Rv.

Pagina 15 / 17

I.

bij wege van voorlopige voorziening, hangende he onderzoek Herbrand en
Wineke als executeur te schorsen, en met benoeming van Stichting Bewind en
Executele Moulijn Netwerk Notarissen als waarnemend executeur, althans een in
goede justitie te bepalen persoon/instantie, onder de bepaling dat aan hem/haar alle
bevoegdheden als executeur toekomen zolang de schorsing duurt, althans alle
voorlopige voorzieningen te treffen die in goede justitie juist worden geacht;

II.

Herbrand en Wineke als executeur te ontslag te verlenen;

III.

Stichting Bewind en Executele Moulijn Netwerk Notarissen, althans een in goede
justitie te bepalen persoon/instantie te benoemen tot opvolgend executeur.

Laren, 12 december 2024
Advocaat

Deze zaak wordt behandeld door:
Hees & Van Hoof Advocaten en Mediators
mr. M.G. Hees
Stationsweg 2
1251 KC Laren
E: m.hees@heesvanhoof.nl
M: 06-11441998

PRODUCTIELIJST
Productie 1
Productie 2
Productie 3
Productie 4
Productie 5

Productie 6
Productie 7
Productie 8
Productie 9
Productie 10
Productie 11
Productie 12

Testament d.d. 3 januari 2024
Testament d.d. 2 september 2022
Brief Theodotion d.d. 5 oktober 2023
AW33 formulier
Notariële
akte
vaststelling
waarde
geldvordering d.d. 30 december 2013
nalatenschap vader
Algemene volmacht
E-mail maatschappelijk werk d.d. 26 oktober
2023
E-mails van Herbrand aan Ilonka
Bewijs taxirit naar bank
Brief uit naam erflaatster d.d. 4 oktober 2023
Verslag Veilig Thuis
Verzoekschrift Ilonka tot onderbewindstelling
d.d. 6 oktober 2023
Pagina 16 / 17

Productie 13
Productie 14
Productie 15
Productie 16

Productie 17
Productie 18

Productie 19

Productie 20

Productie 21

Beschikking
met
verslag
tot
onderbewindstelling d.d. 24 oktober 2023
Strafrechtelijke aangifte erflaatster tegen
Herbrand d.d. 12 oktober 2022
Verklaring van de bewindvoerder
Klacht inzake de bewindvoerder, reactie
daarop van de bewindvoerder, en afwijzing
door de rechter
Taxirit naar notaris KienhuisHoving in Utrecht
e-mail bewindvoerder aan Ilonka d.d. 2
december 2024 inzake bezoek aan notaris
mr. Doude van Troostwijk te Bussum
E-mailwisseling met mr. van Sinderen
namens Moulijn Netwerknotarissen d.d. 22
augustus 2023
Berekening vordering Ilonka uit hoofde van de
nalatenschap van vader op de nalatenschap
van erflaatster
Vordering Ilonka uit hoofde van de opeisbaar
geworden vordering uit schenking op papier
d.d. 5 april 2013

Pagina 17 / 17

</pre>
</body>
</html>
