OCR Result for: content/rechtszaken/bewindvoering/2023_10_24_Uitspraak_Bewindvoering.pdf
Generated on: Tue Jul 22 06:05:10 AM CEST 2025
========================================
Page 1:
beschikking

RECHTBANK MIDDEN-NEDERLAND

Bewindsbureau

locatie Almere

zaaknummer: 10741384 MT VERZ 23-5294

Beschikking op een verzoek tot onderbewindstelling d.d. 24 oktober 2023
Ingediend door:

Ilona Gizella Hofker

wonende Dijkgraafstraat 2

2645 KN Delfgauw

gemachtigde mr. van 't Hooft, advocaat te Laren
hierna te noemen: verzoekster,

met betrekking tot:

Antoinette Petronella Spaan,

wonende te 1251 CM Laren, Werkdroger 1,
geboren te 's-Gravenhage op 9 juli 1925,
hierna te noemen: rechthebbende.

Uit privacy-overwegingen is het verdere verloop van de procedure en de nadere inhoudelijke
behoordeling opgenomen in een aparte bijlage bij deze beschikking. Deze bijlage maakt in
zijn geheel onderdeel uit van deze beschikking.

Het verzoek strekt tot instelling van een bewind over de goederen die (zullen) toebehoren
aan rechthebbende wegens haar lichamelijke of geestelijke toestand waardoor rechthebbende
niet in staat is ten volle haar vermogensrechtelijke belangen zelf behoorlijk waar te nemen.

De kantonrechter is met rechthebbende van oordeel dat er een onafhankelijke bewindvoerder
benoemd dient te worden. De kantonrechter zal daarom T. Eijkelenboom h.o.d.n. E&M
financieel beheer, postadres: Postbus 1105, 1400 BC Bussum benoemen als bewindvoerder.

Op basis van de stukken en de behandeling ter zitting is vastgesteld dat rechthebbende niet in
staat is om de rekening en verantwoording te beoordelen.

Op basis van de stukken en de behandeling ter zitting is vastgesteld dat rechthebbende niet in
staat is om toestemming te geven voor de handelingen als bedoeld in artikel 1:441 lid 2
Burgerlijk Wetboek.

Tegen de voorgestelde bewindvoerder(s) zijn geen bezwaren gerezen.

De kantonrechter zal de jaarbeloning van de te benoemen bewindvoerder, inclusief

onkostenvergoeding en exclusief omzetbelasting voor zover van toepassing, vaststellen
overeenkomstig artikel 3 lid 2 sub a van de Regeling beloning curatoren, bewindvoerders en

MBFO10

---

Page 2:
Zaaknummer _ : 10741384 MT VERZ 23-5294 blad 2
Datum uitspraak : 24 oktober 2023

mentoren.

De kantonrechter zal de beloning van de te benoemen bewindvoerder voor de
aanvangswerkzaamheden vaststellen op een bedrag van € 586,00 (exclusief btw).

De beslissing
De kantonrechter:

- stelt de goederen, die toebehoren of zullen toebehoren aan Antoinette Petronella
Spaan voornoemd onder bewind wegens haar lichamelijke of geestelijke toestand:

- benoemt tot bewindvoerder(s):
T. Eijkelenboom, h.o.d.n. E&M financieel beheer voornoemd;

- stelt de beloning vast op de tarieven die hiervoor zijn bepaald.

Deze beschikking is gegeven door mr. A.M. Crouwel, kantonrechter, en in het openbaar

uitgesproken op 24 oktober 2023, in tegenwoordigheid van de griffier.

ha

Tegen deze beslissing kan binnen drie maanden na de dag van de uitspraak hoger beroep
worden ingesteld bij het Gerechtshof. Arnhem-Leeuwarden, Postbus 1704, 8901 CA
Leeuwarden. Het beroepschrift kan uitsluitend door een advocaat worden ingediend.

AFSCHRIFT
Voor eensluidend afschrift.

De griffier van de rechtbank.

24 oktober 2023


---

Page 3:
Zaaknummer _ : 10741384 MT VERZ 23-5294 blad 3
Datum uitspraak : 24 oktober 2023

BIJLAGE
Bij beschikking d.d. 24 oktober 2023 met zaaknummer 10741384 MT VERZ 23-5294
De procedure

De kantonrechter heeft kennisgenomen van:

-_het verzoekschrift, ter griffie ingekomen op 9 oktober 2023;

-_de bereidverklaring van de voorgestelde bewindvoerder(s) om tot bewindvoerder(s)
te worden benoemd;

-_ het e-mailbericht van gemachtigde Van “t Hooft ter griffie ingekomen op 9 oktober
2023:

=de aanvullingen op het verzoekschrift met bijbehorende producties, ter griffie
ingekomen op 10 oktober 2023;

-__ het e-mailbericht van de heer H.H. Hofker (zoon van rechthebbende), ter griffie
ingekomen 12 oktober 2023 en 23 oktober 2023;

-_ het e-mailbericht van L.E.M. de Vries-Blom, gemachtigde van de heer H.H. Hofker,
ter griffie ingekomen op 16 oktober 2023;

-_het plan van aanpak van de voorgestelde bewindvoerder, ter griffie ingekomen op 17
oktober 2023:

- een aanvullende productie van gemachtigde van ’t Hooft, ter griffie ingekomen op 17
oktober 2023:

- het e-mailbericht van mevrouw A.C. Hofker (dochter van rechthebbende), ter griffie
ingekomen op 17 oktober 2023.

Zowel door H.H. Hofker als vervolgens ook zijn advocaat is aanhouding van de zitting
verzocht. De kantonrechter heeft deze verzoeken, gezien de zorgen die uit het verzoekschrift
en de daarna nog ontvangen berichten van de zorginstelling, afgewezen.

Het verzoek is behandeld ter zitting van 17 oktober 2023. Voor de zitting zijn verschenen
verzoekster, mr. Van ’t Hooft, de heer H. Hofker, mevrouw A.C. Hofker en de echtgenoot
van mevrouw A.C. Hofker genaamd de heer F.L. Oostenbroek. De griffier heeft
aantekeningen gemaakt van de zitting.

De beoordeling

Standpunt van verzoekster

Rechthebbende is een 98-jarige vrouw die sinds 2021 is opgenomen in het verpleeghuis
Theodotion te Laren. Verzoekster is de oudste dochter van rechthebbende. Zij verzorgde
voorafgaand aan de opname in het verpleeghuis de (financiële) administratie en verleende
intensieve mantelzorg bij rechthebbende thuis. Rechthebbende heeft nog twee kinderen
genaamd de heer H.H. Hofker (hierna te noemen: zoon) en mevrouw A.C. Hofker (hierna te
noemen: dochter).

Vanaf 2021 zijn er ernstige conflicten ontstaan tussen zowel de drie kinderen onderling
alsmede tussen een aantal kinderen en rechthebbende. De conflicten gaan met name over het
vermogen van rechthebbende en daarmee de nalatenschap. Over en weer verwijten de
kinderen elkaar dat zij eigendommen van rechthebbende stelen. Zoon en dochter zijn gestart
met het leeghalen van de woning van rechthebbende zonder medeweten van verzoekster.
Zoon heeft schilderijen uit het huis gehaald en rechthebbende heeft aangifte gedaan van
diefstal tegen haar zoon.

Tevens hebben zoon en dochter in begin 2022 aangekondigd de woning in de verkoop te
zetten. Ook hier was verzoekster niet van op de hoogte.

---

Page 4:
Zaaknummer _ : 10741384 MT VERZ 23-5294 blad 4
Datum uitspraak : 24 oktober 2023

De kinderen van rechthebbende hebben het vertrouwen in elkaar verloren met als gevolg dat
het levenstestament van rechthebbende, waarin verzoekster en dochter samen waren
benoemd om de belangen van rechthebbende te vertegenwoordigen, onuitvoerbaar is
geworden. De conflicten gaan nu met name over het beheren van de bankrekeningen.
Volgens zoon wil rechthebbende dat verzoekster de bankpasjes inlevert. Verzoekster twijfelt
aan de werkelijke wens van rechthebbende. Zoon is naar de bank geweest om de bankpasjes
te blokkeren en nieuwe pasjes aan te vragen, zodat hij het beheer heeft over de
bankrekeningen. De bank heeft in verband met de kwetsbare toestand van rechthebbende hier
geen gehoor aan gegeven. Bij een andere bank heeft zoon wel het telefoonnummer kunnen
wijzigen. Verzoekster stelt dat dit telefoonnummer onmogelijk van rechthebbende kan zijn,
aangezien zij doof is en daardoor niet kan telefoneren. Daarnaast zou rechthebbende via een
nieuw e-mailadres aan verzoekster hebben gevorderd het totaalsaldo van alle bankrekeningen
over te maken op één rekening. Verzoekster stelt dat rechthebbende dit bericht onmogelijk
zelf heeft opgesteld en verzonden.

Nu verzoekster het overzicht niet meer heeft en zij vermoedt dat rechthebbende volledig
onder dwang van haar zoon en dochter staat, wil zij voor rechthebbende een onafhankelijke
professionele bewindvoerder benoemen.

Dochter heeft schriftelijk haar standpunt kenbaar gemaakt. Zij maakt zich zorgen over de
invloed van verzoekster op rechthebbende en zij hoopt dat de rechter een weloverwogen
beslissing zal nemen.

Zitting

Ter zitting van 17 oktober 2023 heeft verzoekster haar standpunten herhaald. Zoon geeft aan
dat hij geprobeerd heeft om de conflicten op te lossen. Het ging met name mis bij het feit dat
rechthebbende ineens niet meer gemachtigd bleek te zijn voor haar eigen rekeningen. Zoon
heeft meerdere keren aan verzoekster gevraagd om het verzoek in te trekken en te praten met
rechthebbende. Rechthebbende is op dit moment niet tevreden. Inmiddels heeft
rechthebbende aangifte gedaan tegen verzoekster in verband met mishandeling.

Verzoekster zegt dat zij nooit heeft gehoord dat rechthebbende ontevreden is. In de aangifte
tegen zoon staat dat rechthebbende het volste vertrouwen heeft in verzoekster met betrekking

tot het beheren van haar financiën. Er is nooit een moment van ontevredenheid geweest bij
rechthebbende.

Ter zitting heeft de kantonrechter met alle partijen geconstateerd dat rechthebbende niet in
staat is om haar eigen vermogensrechtelijke belangen waar te nemen. Rechthebbende kan
goed communiceren over haar financiën, maar kan haar financiële belangen niet zelfstandig
behartigen. Mr. Van *t Hooft stelt omtrent de mate van zelfstandigheid van rechthebbende
dat zij niet met een computer kan omgaan, vanwege haar gehoorprobleem geen één op één
gesprek kan hebben, haar bankpasjes niet zelfstandig kan gebruiken en dat ze niet haar eigen
vervoer kan regelen. Uit een brief vanuit het verpleeghuis blijkt ook dat rechthebbende
slechts met veel moeite besluiten kan nemen.

Voor de kantonrechter is het duidelijk geworden dat het voor rechthebbende ingewikkeld is
om zelf haar financiën te beheren. De vraag is met name wie de taak op zich gaat nemen om
rechthebbende daarin bij te staan. Dochter stelt dat dit een sterk iemand moet zijn die zich
niet laat beïnvloeden.

---

